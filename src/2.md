# 2

Do li dissplittrat Europa marcha vers un triplic catastrofe:

 

- a un guerre exterminativ;

- al submission per Russia;

- al economic ruina.

 

Li unic salvation ex ti menaciant catastrofes es: Paneuropa; li confederation de omni democratic states de Europa continental a un international gruppe, a un union politic e economic.

 

Li dangere del guerre exterminativ europan posse esser bannit solmen per un arbitrari pact paneuropan;

 

li dangere del domination per Russia posse esser bannir solmen per un coalition defensiv paneuropan;

 

li dangere del economic ruina posse esser bannit solmen per un union doanal paneuropan.

 

Li arbitrari pact secura li pace - li coalition defensiv secura li libertá - li union doanal secura li economie.

 

Ti tri punctus in essentie contene li programma paneuropan.

 

Paneuropa consiste del peninsul inter Russia, Atlantic e mar Mediterran; adplu Island e li colonies del europan states. Li grand europan colonie, quel consiste de demí Africa inter Tripoli e Congo, Marocco e Angola, per rational explotation vell posser provider Europa per crud materiales.
