# 4

Li via al realisation de Paneuropa es li sequent:

 

Unesimmen: Gruppation del europan states secun li modelle de Panamerica; to vell esser possibil sive intern del Societé de Nationes (pos li adhesion de Germania), sive per convocation de un conferentie paneuropan secun li modelle del conferentie panamerican.

 

Duesimmen: Federation defensiv por protection del comun límite in ost.

 

Triesimmen: Conclusion de arbitrari obligationes e reciproc garantíe del límites inter li states de Europa;

 

Quaresimmen: Preparar li via a un union doanal per periodic conferenties economic del europan states.

 

Ti programma, quel ne contene alquicos ínpossibil, vell dever esser comensat sin ajornation de omnis qui reconosse li situation de Europa e vole salvar su continente.

 

